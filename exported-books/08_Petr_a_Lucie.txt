════════════════════════════════════════════════════════════
MATURITNÍ ROZBOR: Petr a Lucie
Autor: Romain Rolland
Rok vydání: 1920
Žánr: Novela | Literární forma: Próza
Období: Světová literatura 20. a 21. století
════════════════════════════════════════════════════════════

I. ČÁST – ANALÝZA UMĚLECKÉHO TEXTU
────────────────────────────────────────

ANALÝZA NÁZVU:
Petr a Lucie – jména hlavních hrdinů, jejichž tragická láska stojí v centru příběhu.

DĚJ:
Osmnáctiletý Petr Aubier vyrůstá v měšťanské rodině. Jeho otec je soudce a jeho starší bratr se před několika lety dobrovolně přihlásil do války. Petr musí za půl roku nastoupit do války, kterou nedokáže pochopit a smířit se s tím. A tak celé dny bloumá po Paříži a přemýšlí nad nesmyslností války a nad smyslem života.

Při náletu na Paříž 30. ledna 1918 se Petr stejně jako spousta lidí jde rychle ukrýt do podzemní dráhy. Tam se poprvé střetne s Lucií a zahoří k ní velkou láskou. Ze strachu se i chytnou za ruce, na další zastávce však dívka vystoupí, aniž by si všimla mladíka po svém boku. Petr od té doby nemyslel na nic jiného než na Lucii. Dál se toulá Paříží a doufá, že dívku někde potká. Když se tak náhodou stane, není schopen vůbec promluvit.

Při dalším setkáním se Petr osmělí a dá se s dívkou do řeči. Tak se seznamují. Petr se dozvídá dívčino jméno a něco o jejím životě. Dále se dozvídá o dívčině práci. Lucie se živí jako malířka, která překresluje známé obrazy a fotografie. Žije s maminkou, která ovšem kvůli práci v továrně nebývá moc doma a s Lucií se odcizila. Kvůli válce a smrti svého tatínka Lucie nedostudovala malířství.

Oba se do sebe zamilují spojeni poutem vzájemné úcty a porozumění. Ve světě beznaděje a utrpení si vytvoří vlastní svět. Svět, kde naděje vítězí nad válkou. Oba si uvědomují, že Petrovi se čas do narukování krátí, ale i tak sní o radostné budoucnosti. Avšak ani oni dva neuniknou vnějšímu světu plného nenávisti a smrti. O Velkém pátku, když se rozhodli přislíbit si lásku v chrámu svatého Gervasia, byl chrám zbombardován a oba milence pohřbil pod velkým padajícím pilířem.

TÉMA:
Hlavní téma: Protest proti válce, láska silnější než smrt
Motivy: pohled, rusovláska, pilíř, srdce, bombardování, válka, láska, smrt

PROSTŘEDÍ:
Místo: Chrám sv. Gervasia, Paříž
Čas: Jaro za první světové války (od 30. 1. do Velkého pátku 29. 3. 1918)

KOMPOZICE:
Struktura: Děj se odvíjí chronologicky
Časová linie: Příběh se odehrává v rozmezí několika měsíců

DRUH A ŽÁNR:
Literární druh: Próza
Žánr: Novela


II. ČÁST – POSTAVY A VYPRAVĚČ
────────────────────────────────────────

VYPRAVĚČ:
Typ: Er-forma
Styl: Vypravěčův monolog, pouze pásmo vypravěče v er-formě

POSTAVY:

• Petr [HLAVNÍ POSTAVA]
  Role: Student (18 let), syn soudce
  Povaha: Citlivý, uzavřený snílek, pacifista
  Osud: Umírá v troskách kostela
  Vztah: Hluboce miluje Lucii

• Lucie [HLAVNÍ POSTAVA]
  Role: Amatérská malířka, dcera dělnice
  Povaha: Optimistická, něžná, žijící přítomností
  Vztah: Petrova láska a opora

• Filip
  Role: Petrův starší bratr, voják
  Povaha: Realistický, válkou zbaven iluzí
  Vztah: Chce pro bratra štěstí


III. ČÁST – JAZYKOVÉ A LITERÁRNÍ PROSTŘEDKY
────────────────────────────────────────

JAZYKOVÉ PROSTŘEDKY:
• Přechodník – 'maje', 'trnouc', 'nemajíc'
• Zdrobnělina – 'tvářičce', 'klubíčko'

TROPY A FIGURY:
• Epiteton: 'vášnivým pohledem', 'v slastné extázi', 'mateřským objetím', 'nepatrné klubíčko'
• Metafora: 'vášnivým pohledem políbila drahého přítele'
• Personifikace: 'k oné nejvyšší Síle', 'tvář té rusovlásky', 'silný pilíř se pohnul', 'kostel se zachvěl', 'pilíř je pohřbil'
• Přirovnání: 'aby ho jako slepice svá kuřátka'
• Synekdocha: 'drahou hlavu ze všech sil přitiskla'


UKÁZKA Z TEXTU:
────────────────────────────────────────
"V té chvíli Lucie, jež zrovna vášnivým pohledem políbila drahého přítele (oči maje přivřeny a rty pootevřeny, zdál se ztracen v slastné extázi, a jakoby nadnášen věčnou radostí, pozdvihoval hlavu k oné nejvyšší Síle, kterou člověk pudově hledá vždycky nahoře), užasle spatřila v červeném a zlatém okně postranní kaple tvář té rusovlásky. A zatímco tak na ni mlčky pohlížela, trnouc úžasem, znovu na té zvláštní tvářičce uviděla onen výraz zděšení a soucitu. V témž okamžiku se silný pilíř, o nějž se opírali, pohnul a celý kostel se do základů zachvěl."

Kontext: Úryvek je finální část příběhu, kde Petr s Lucií umírají v náručí při bombardování kostela.


LITERÁRNĚHISTORICKÝ KONTEXT
────────────────────────────────────────

KONTEXT AUTOROVY TVORBY:
Romain Rolland (1866–1944) – francouzský dramatik, prozaik, literární kritik a hudební historik. Narodil se v burgundském městečku Clamecy jako syn notáře.

Život:
• V roce 1880 se rodina na nátlak matky přestěhovala do Paříže, aby zde jejich syn mohl získat nejlepší vzdělání
• V Paříži vystudoval v letech 1886–1889 elitní školu Ecole Normale Supérieure. Poté začal studovat v Římě, kde také zahájil svoji literární činnost
• V letech 1893–1912 přednášel jako profesor dějiny umění na Ecole Normale a dějiny hudby na Sorbonně
• Od roku 1912 se již věnoval pouze umělecké činnosti
• V roce 1915 získal jako jeden z prvních na světě Nobelovu cenu za literaturu
• Po 1. světové válce usiloval o založení jednotné kulturní fronty proti válce a fašismu
• Zemřel v roce 1944 v Burgundsku, ve městečku Vézelay poblíž svého rodiště

Zařazení díla: Vydáno roku 1920. V díle se částečně promítá i autorův osobní zážitek. Při bombardování Paříže na Velký pátek roku 1918 mu zemřela žena spolu s několika jeho dalšími přáteli.

Další díla:
• Jan Kryštof (1904–1912) – Román o deseti dílech, rozvržen do čtyř částí. Líčí život Jana Kryštofa, slavného německého hudebníka. Za toto dílo dostal autor Nobelovu cenu.
• Okouzlená duše (1922–1933) – Druhý autorův rozsáhlý románový cyklus. Román zrcadlí historický vývoj francouzské a evropské společnosti na počátku 20. století a v době nástupu fašismu v Itálii.
• Dobrý člověk ještě žije (1939) – Svérázný historický román odehrávající se v Burgundsku za vlády Ludvíka XIII. Ústřední myšlenkou je, že hrdina dokáže žít šťastně i v nešťastných poměrech.

LITERÁRNÍ A KULTURNÍ KONTEXT:
Směr: První světová válka ve světové literatuře (Konec 19. století, první polovina 20. století)
Literatura ovlivněná první světovou válkou, protiválečné tendence, zobrazování hrůz války a jejích dopadů na jednotlivce i společnost.

Charakteristika směru:
• Protiválečná literatura
• Zobrazování hrůz války
• Důraz na lidské hodnoty
• Kritika společnosti
• Humanistické ideály

Další autoři směru:
• Ernest Hemingway (1899–1961) – Americký spisovatel, čelní představitel Ztracené generace. Nositel Pulitzerovy ceny (1953) a Nobelovy ceny (1954). | Díla: Sbohem, armádo!, Stařec a moře
• Erich Maria Remarque (1898–1970) – Vlastním jménem Erich Paul Remark, německý spisovatel. Roku 1916 odešel jako dobrovolník do 1. světové války, v roce 1918 byl raněn. | Díla: Na západní frontě klid, Cesta zpátky, Tři kamarádi, Čas žít, čas umírat
• Arnold Zweig (1887–1968) – Německý spisovatel, prozaik a dramatik. První světovou válku prožil u Verdunu a na srbské frontě. | Díla: Válka bílých mužů
• Henri Barbusse (1873–1935) – Francouzský spisovatel, kritik a publicista. Jako dobrovolník se přihlásil do armády a bojoval v přední linii. | Díla: Oheň aneb Deník bojového družstva


DALŠÍ INFORMACE:
────────────────────────────────────────
Slohový postup: Vyprávěcí slohový postup, Lucie s Petrem vedou časté dialogy
Aktuálnost: Dílo dnes už sice není aktuální, ale můžeme ho brát do jisté míry i jako historicky naučné, neboť obsahuje fakta a podává jasný obraz o bombardování Paříže v době, kdy se dílo odehrává.
Cílová skupina: Kniha je určená všem věkovým kategoriím.
Smysl díla: Zoufalý protest proti válce, utrpení, smrti; shakespearovský motiv, láska je silnější než smrt.