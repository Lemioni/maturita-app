════════════════════════════════════════════════════════════
MATURITNÍ ROZBOR: Na západní frontě klid
Autor: Erich Maria Remarque
Rok vydání: 1929
Žánr: Román | Literární forma: Próza
Období: Světová literatura 20. a 21. století
════════════════════════════════════════════════════════════

I. ČÁST – ANALÝZA UMĚLECKÉHO TEXTU
────────────────────────────────────────

ANALÝZA NÁZVU:
Na západní frontě klid  protože se na západní frontě bojovalo a v den, kdy hlavní hrdina umřel, noviny psaly, že se již nebojuje. V originále Im Westen nichts Neues.

DĚJ:
Kniha vypráví příběh Paula Bäumera, který je spolu se svými kamarády Müllerem, Kroppem, Kemmerichem a Leerem po maturitě donucen profesorem Kantorkem jít do armády jako dobrovolník.

Nejprve prošli tvrdým 10denním výcvikem plným šikany od desátníka Himmelstosse. Po výcviku nastupují všichni rovnou na frontu a hned při prvním boji je raněn jejich kamarád Kemmerich, který dostal kulku do stehna. Nohu mu musí amputovat.

Po tomto boji utrpěla jejich rota velké ztráty a byla doplněna o rekruty. Vojáci přežívají v zákopech díky neuvěřitelnému množství drobných náhod. Pavlovi kamarádi jeden po druhém umírají.

Pavel dostane dovolenou a jede za rodinou. Dozvídá se, že jeho maminka umírá na rakovinu. Pavel zatajuje před rodiči všechny hrůzy, které zažil a viděl. Navštěvuje matku zesnulého Kemmericha a oznamuje jí, že její syn zemřel.

Po dovolené je vyslán na průzkum terénu. Zabíjí tam Francouze, protože když ho nezabije, zabije Francouz jeho. Pak svého činu velmi lituje. Pavel a Kropp jsou zraněni a pobývají v katolické nemocnici. Kroppovi amputují nohu.

Když se Pavel uzdraví, vrací se na frontu, kde zjistí, že Leer a Müller jsou mrtví. Pavlův nejlepší přítel Katczinski je zraněn a umírá. Pavel zůstává na frontě sám, bez svých kamarádů. Na konci války umírá i Pavel právě v den, který byl tak tichý, že vrchní velitelství napsalo do zprávy: Na západní frontě klid.

TÉMA:
Hlavní téma: Hrůzy války, ztracená generace, nesmyslnost konfliktu
Motivy: karbol, úsměv, hodinky, noha, válka, smrt, přátelství, zákopy

PROSTŘEDÍ:
Místo: Západní fronta, Německo
Čas: 1. světová válka (19141918)

KOMPOZICE:
Struktura: Děj je vyprávěn chronologicky
Časová linie: Příběh sleduje válečné období

DRUH A ŽÁNR:
Literární druh: Próza
Žánr: Román


II. ČÁST – POSTAVY A VYPRAVĚČ
────────────────────────────────────────

VYPRAVĚČ:
Typ: Ich-forma, vypravěčem je Pavel Bäumer
Styl: Převažuje pásmo vypravěče v ich-formě, přímá řeč postav

POSTAVY:

• Pavel Bäumer [HLAVNÍ POSTAVA]
  Role: Vypravěč, hlavní hrdina
  Povaha: Citlivý, přátelský, předčasně dospělý
  Osud: Umírá v den, kdy byl na frontě klid

• Stanislav Katczinský
  Role: Pavlův nejlepší přítel, starší voják
  Povaha: Šikovný ("táta roty"), obětavý, zkušený
  Osud: Umírá při záchraně Pavlem

• Albert Kropp
  Role: Spolužák, přítel
  Povaha: Vzpurný, kritický k válce
  Osud: Přijde o nohu, přežije

• Müller
  Role: Spolužák, přítel
  Povaha: Pragmatický, nosí s sebou učebnice
  Osud: Umírá na zásah světlicí

• František Kemmerich
  Role: Spolužák
  Osud: Umírá jako první po amputaci nohy

• Kantorek
  Role: Třídní profesor
  Povaha: Fanatický vlastenec
  Čin: Donutil studenty narukovat

• Himmelstoss
  Role: Velitel výcviku
  Povaha: Sadistický, šikanující, zbabělý na frontě


III. ČÁST – JAZYKOVÉ A LITERÁRNÍ PROSTŘEDKY
────────────────────────────────────────

JAZYKOVÉ PROSTŘEDKY:
• Archaická vazba  bude jich po cestě potřebovat
• Výčet  páchne tam jako vždy karbolem, hnisem a potem
• Nespisovné slovo  baráku, saniťák
• Vulgarismus  držel hubu
• Zdrobnělina  Frantíku
• Vojenský slang  lazaret, sál, svrchnice

TROPY A FIGURY:
• Přirovnání: jako vždy
• Epiteton: slabým úsměvem radosti a bezmocným rozčilením
• Eufemismus: Kemmerich už z toho sálu nevyjde


UKÁZKA Z TEXTU:
────────────────────────────────────────
"Než vyrazíme ke Kemmerichovi, balíme jeho věci; bude jich po cestě potřebovat. V polním lazaretu je hodně práce; páchne tam jako vždy karbolem, hnisem a potem. Člověk je z baráku na ledacos zvyklý, ale tady by ti přec jen mohlo přijít na nic. Ptáme se po Kemmerichovi; leží v jednom sále a uvítá nás slabým úsměvem radosti a bezmocným rozčilením."

Kontext: Úryvek je ze začátku díla, Kemmerich je první, kdo umírá.


LITERÁRNĚHISTORICKÝ KONTEXT
────────────────────────────────────────

KONTEXT AUTOROVY TVORBY:
Erich Maria Remarque (18981970)  vlastním jménem Erich Paul Remark, německý spisovatel.

Život:
• Narodil se 22. června 1898 v Osnabrücku do rodiny knihvazače
• Hned po ukončení školy v roce 1916 narukoval do armády, kde byl v roce 1918 několikrát raněn
• Kvůli tomu je celé jeho dílo poznamenáno odporem k válce a antimilitarismem
• Po návratu z války měl problémy začlenit se do normální společnosti
• Po 1. světové válce vystřídal řadu povolání
• Roku 1931 se přestěhoval do Švýcarska
• V roce 1938 byl zbaven německého občanství, jeho knihy byly veřejně páleny
• 1939 emigroval do New Yorku
• Zemřel 25. září 1970 v Locarnu

Styl: V dílech se blíží stylu tzv. ztracené generace. Silné antifašistické zaměření, humanista, kritik společnosti.

Zařazení díla: Prvotina, světový úspěch  jeho zřejmě nejznámější dílo.

Další díla:
• Cesta zpátky (1931) – Volné pokračování románu Na západní frontě klid
• Tři kamarádi (1936) – Román o osudech vojáků po válce
• Vítězný oblouk (1945) – Román o německém emigrantovi v Paříži
• Čas žít, čas umírat (1954) – Román o 2. světové válce

LITERÁRNÍ A KULTURNÍ KONTEXT:
Směr: Ztracená generace, protiválečná literatura (1. polovina 20. století)
Zobrazení válečné tematiky, cílem bylo vylíčit válečné hrůzy a varovat před nimi.

Charakteristika směru:
• Zobrazení válečných hrůz
• Protiválečná literatura
• Kritika společnosti
• Odpor k válce a antimilitarismus

Další autoři směru:
• Arnold Zweig (18871968) – Německý prozaik a dramatik | Díla: Spor o seržanta Gríšu
• Romain Rolland (18661944) – Francouzský prozaik, nositel Nobelovy ceny (1915) | Díla: Petr a Lucie
• Henri Barbusse (18741935) – Francouzský spisovatel | Díla: Oheň aneb deník bojového družstva
• Ernest Hemingway (18991961) – Americký prozaik, nositel Nobelovy ceny (1954) | Díla: Sbohem, armádo, Stařec a moře


DALŠÍ INFORMACE:
────────────────────────────────────────
Slohový postup: Vyprávěcí slohový postup
Aktuálnost: Dílo je aktuální, jelikož v některých zemích se stále válčí.
Cílová skupina: Čtenář, kterému nevadí popis zmrzačených lidí a pravda o válce.
Smysl díla: Tato kniha nechce být ani obžalobou, ani vyznáním. Chce se pokusit vydat svědectví o generaci, která byla válkou rozbita  i když unikla jejím granátům.