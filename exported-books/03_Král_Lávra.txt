════════════════════════════════════════════════════════════
MATURITNÍ ROZBOR: Král Lávra
Autor: Karel Havlíček Borovský
Rok vydání: 1870
Žánr: Satirická báseň | Literární forma: Poezie
Období: Literatura 19. století
════════════════════════════════════════════════════════════

I. ČÁST – ANALÝZA UMĚLECKÉHO TEXTU
────────────────────────────────────────

ANALÝZA NÁZVU:
Král Lávra = hlavní hrdina příběhu.

DĚJ:
Vypravěč povídá píseň o starém, irském králi Lávrovi. Lid má krále rád, protože dobře vládne, jen jednu slabost má, a to, že po oholení holiče na šibenici posílá. Ale i na to si lidé zvykli, až na holiče, ti si zvyknout nemohli.

Letos padl los na holiče Kukulína, staré vdovy syna. Potom co krále ostříhal a táhli ho na šibenici, jeho matka ho od krále nakonec vyprosila. Lávra si tedy pozval Kukulína a ten mu slíbil, že bude mlčet a stane se jeho dvorním holičem.

Bohatý dvorní holič však trápení měl, že tajemství nikomu prozradit nesměl. Jeho maminka ho tedy poslala do lesa pro radu k poustevníkovi. Poustevník mu řekl jediný lék, pošeptat vrbě svůj zármutek.

Po krátké době objednal si král české karlovarské hudebníky na svůj bál. Basista Červíček ztratil z basy kolíček a u Vinkovského brodu udělal si nový ze staré vrby. Když na bále smyčcem spustil, basa začala řvát: 'Král Lávra má dlouhé oslí uši, král je ušatec!'

Co nyní celý svět věděl od basy, nebylo nic platno skrývat pod vlasy. Po krátké době si lid zvykl, že dlouhé uši koruně docela sluší. Kukulín krále stříhal dál, protože nikdy nevyšlo, jak tajemství na svět z basy přišlo. A tak, když tě něco na jazyku svrbí, zašeptej to do staré vrby.

TÉMA:
Hlavní téma: Královo tajemství a jeho odhalení – má oslí uši
Motivy: tajemství, oslí uši, šibenice, holič, vrba, basa, moc a tyranie

PROSTŘEDÍ:
Místo: Irsko, královský dvůr
Čas: Před dávnou dobou (neurčený čas, pohádkový rámec)

KOMPOZICE:
Struktura: Báseň má 34 strof po 7 verších
Časová linie: Děj se odvíjí chronologicky
Rým: 1. a 3. verš se nerýmuje, rýmové schéma – ABCBDDB

DRUH A ŽÁNR:
Literární druh: Poezie
Žánr: Satirická báseň


II. ČÁST – POSTAVY A VYPRAVĚČ
────────────────────────────────────────

VYPRAVĚČ:
Typ: Er-forma
Styl: Písňová forma, vypravěč s přímou řečí postav

POSTAVY:

• Král Lávra [HLAVNÍ POSTAVA]
  Role: Irský král
  Povaha: Dobrý panovník, ale stydí se za tajemství
  Tajemství: Má oslí uši
  Řešení: Popravuje holiče, kteří to zjistí

• Kukulín [HLAVNÍ POSTAVA]
  Role: Holič, syn staré vdovy
  Povaha: Čestný, spravedlivý, bojácný
  Problém: Trápí ho, že nemůže prozradit tajemství
  Řešení: Pošeptá tajemství vrbě

• Kukulínova matka
  Role: Stará vdova
  Povaha: Milující matka
  Zásluha: Zachránila syna před šibenicí – vyprosila ho u krále

• Muzikant Červíček
  Role: Basista z karlovarské kapely
  Osud: Vyrobí kolíček z vrby → basa prozradí tajemství

• Poustevník
  Role: Moudrý rádce v lese
  Rada: Poradí Kukulínovi pošeptat tajemství vrbě


III. ČÁST – JAZYKOVÉ A LITERÁRNÍ PROSTŘEDKY
────────────────────────────────────────

JAZYKOVÉ PROSTŘEDKY:
• Knižní výrazy – 'povolán ku králi'
• Familiární oslovení – 'synu'
• Archaismy – 'baldachýn', 'smlčíš'
• Lidová mluva
• Přímá řeč krále

TROPY A FIGURY:
• Přirovnání: 'bledý jako stín'
• Hyperbola: 'na věčné časy', 'po všechny časy' – přehánění pro zdůraznění
• Alegorie: Celý příběh je alegorií na tyranii moci a utajování pravdy před lidem
• Písňová forma: Pravidelné strofy s refrénovým charakterem


UKÁZKA Z TEXTU:
────────────────────────────────────────
"Všem se kázal vzdálit,
jen sám Kukulín,
povolán ku králi,
bledý jako stín;
Král tu sedí, na klíně korunu:
'Přistup, synu, blíže sem ke trůnu
i pod baldachýn.

Přísahej, že smlčíš
Na věčné časy,
co jsi na mé hlavě
viděl pod vlasy,
pak se tobě neublíží v ničem
a ty budeš mým dvorním holičem
po všechny časy.'"

Kontext: Úryvek je z poloviny básně. Král si pozval Kukulína a nabízí mu život výměnou za mlčení o jeho tajemství – oslích uších.


LITERÁRNĚHISTORICKÝ KONTEXT
────────────────────────────────────────

KONTEXT AUTOROVY TVORBY:
Karel Havlíček Borovský (1821–1856) – český básník, novinář, ekonom, překladatel a politik. Považován za zakladatele české žurnalistiky, satiry a literární kritiky. Literárně řazen do realismu, politicky patří do tzv. generace národních buditelů.

Život:
• Přídomek 'Borovský' je odvozen od místa narození – Borová u Přibyslavi
• Jako devítiletý odchází na školu do Jihlavy, kde se učil němčině
• Gymnázium studoval v Německém Brodě (dnes Havlíčkův Brod)
• Od roku 1838 studoval filozofii v Praze
• V 19 letech vstoupil do semináře, ale odešel – nesnesl přesný režim a přetvářku církve
• Odjel do Ruska jako vychovatel, po roce se vrátil vystřízlivěný z ruských poměrů
• Redaktor a zakladatel Národních novin
• V roce 1848 zatčen za rušení veřejného pokoje, ale brilantní obhajobou osvobozen
• Vykázán z Prahy, usadil se v Kutné Hoře, kde vydával časopis Slovan
• V letech 1851–1855 deportován do tyrolského Brixenu, kde napsal Tyrolské elegie, Král Lávra a Křest svatého Vladimíra
• Během návštěvy rodiny se nakazil tuberkulózou
• Na pohřbu Božena Němcová položila na jeho rakev trnovou korunu jako symbol mučednictví

Zařazení díla: Patří mezi tři vrcholné satirické skladby, napsal v Brixenu.

Další díla:
• Tyrolské elegie (1852) – satirická báseň o cestě do Brixenu, výsměch rakouské vládě
• Křest svatého Vladimíra (1854) – satirická skladba o carovi, který nechá utopit boha Peruna
• Epigramy (1845) – krátké satirické básně
• Obrazy z Rus (1843) – cestopisné reportáže z Ruska

LITERÁRNÍ A KULTURNÍ KONTEXT:
Směr: Národní obrození, počátky realismu (1. polovina 19. století (4. fáze národního obrození))
Hledání východiska z krize světa, důraz na národ, prolínání romantismu s realismem. Potřeba vlastenectví s funkcí literatury ve vztahu ke společnosti. Hájení demokratických zásad proti vládě a církvi.

Charakteristika směru:
• Důraz na národ, vychází z lidové tvorby
• Prolínání romantismu s realismem
• Venkovská próza, idylické dětství
• Hájení demokratických zásad proti vládě a církvi
• Realismus – přiblížení se ke skutečnosti a objektivitě

Další autoři směru:
• Josef Kajetán Tyl (1808–1856) – Významný český dramatik, putoval s kočovným divadlem | Díla: Strakonický dudák, Fidlovačka
• Karel Jaromír Erben (1811–1870) – Sbíral lidové písně a pohádky, seznámil se s Palackým | Díla: Kytice z pověstí národních, Prostonárodní české písně a říkadla
• Božena Němcová (1820–1862) – Dětství v ratibořickém údolí, dívčí jméno Barbora Panklová | Díla: Babička, Divá Bára, V zámku a v podzámčí


DALŠÍ INFORMACE:
────────────────────────────────────────
Slohový postup: Vyprávěcí slohový postup
Aktuálnost: Dílo je stále aktuální – každý člověk dělá chyby a nemusí se stydět za to, jak vypadá.
Smysl díla: Satira, která je zdánlivě prostoupena mírnějším tónem. Havlíček pojednává o králi s oslíma ušima, který nechává popravit každého, kdo pozná pravdu. I smírný konec je parodií na 'hodné' panovníky.