════════════════════════════════════════════════════════════
MATURITNÍ ROZBOR: Farma zvířat
Autor: George Orwell
Rok vydání: 1945
Žánr: Alegorický román | Literární forma: Próza
Období: Světová literatura 20. a 21. století
════════════════════════════════════════════════════════════

I. ČÁST – ANALÝZA UMĚLECKÉHO TEXTU
────────────────────────────────────────

ANALÝZA NÁZVU:
Děj knihy se odehrává na zvířecí farmě.

DĚJ:
Příběh se odehrává na zvířecí farmě zvané Panská farma. Starý inteligentní kanec Mojžíš (Major) naučil ostatní prasata píseň Zvířata Anglie, čímž vznikl tzv. animalismus. Mojžíš nabádal ostatní k revoluci, která byla po jeho smrti uskutečněna a při které prasata převzala moc a vyhnala z farmy jejího majitele pana Jonese.

Farmě dávají název Zvířecí farma a je sepsáno 7 pravidel, která všechna zvířata musí dodržovat. Zvířatům vládnou kanec Napoleon a kanec Kuliš, kteří se neustále dohadují. Napoleon všechny poštve proti Kulišovi a sám sebe učiní Velkým vůdcem.

Zvířata na farmě pracují mnohem více než dřív, ale jejich životní podmínky se nezměnily. Sedmero je upravováno v prasečí prospěch, a jakmile ostatní zvířata protestují, prasata je umlčí svými argumenty.

Po roce je produkce farmy stále nižší, což se svádí na vyhnaného Kuliše. Zvířata odhalují jeho pomocníky a popravují je. I přikázání byla pozměněna, ale zvířata si myslí, že už si je správně nepamatují.

Zvířata se přestěhovala do domu, začala nosit šaty, spát v posteli, pít alkohol a obchodovat s lidmi. Postupně také začínají chodit po dvou. Napoleon farmě vrátil označení Panská. V závěru hrají všichni poker a není možné rozeznat, kdo je člověk a kdo prase. Na vratech už visí jen jediné pravidlo: Všechna zvířata jsou si rovna, ale některá jsou si rovnější.

TÉMA:
Hlavní téma: Alegorie na stalinismus, varování před zneužitím moci
Motivy: kanec, sen, stodola, farma, sláma, revoluce, pravidla, moc

PROSTŘEDÍ:
Místo: Anglie, Panská farma
Čas: Není určen

KOMPOZICE:
Struktura: Kniha je rozdělena na 10 kapitol
Časová linie: Děj je vyprávěn chronologicky

DRUH A ŽÁNR:
Literární druh: Próza
Žánr: Alegorický román


II. ČÁST – POSTAVY A VYPRAVĚČ
────────────────────────────────────────

VYPRAVĚČ:
Typ: Vševědoucí vypravěč v er-formě
Styl: Pouze pásmo vypravěče

POSTAVY:

• Napoleon [HLAVNÍ POSTAVA]
  Role: Prase, diktátor farmy
  Povaha: Krutý, podlý, touží po moci
  Alegorie: Stalin

• Kuliš
  Role: Prase, soupeř Napoleona
  Povaha: Chytrý, s dobrými úmysly, vyhnán
  Alegorie: Trockij

• Major
  Role: Starý kanec, duchovní otec revoluce
  Myšlenka: Animalismus (rovnost všech zvířat)
  Alegorie: Lenin / Marx

• Boxer
  Role: Silný kůň, dříč
  Motto: „Budu pracovat lépe a radostněji.“
  Alegorie: Důvěřivý, pracující lid (stachanovec)

• Benjamin
  Role: Starý osel
  Povaha: Skeptický, pasivní, ale chápe pravdu
  Alegorie: Pasivní intelektuál

• Pištík
  Role: Prase, mluvčí Napoleona
  Schopnost: Propaganda, demagogie, lhaní
  Alegorie: Propaganda


III. ČÁST – JAZYKOVÉ A LITERÁRNÍ PROSTŘEDKY
────────────────────────────────────────

JAZYKOVÉ PROSTŘEDKY:
• Spisovný jazyk
• Hypokoristika (domácí jména)  Bára, Janina
• Zdrobnělina  zvířátkům
• Nomen omen  hřebec Boxer

TROPY A FIGURY:
• Metafora: co má na srdci
• Eufemismus: nebyl opravdu příliš inteligentní
• Alegorie: Celý příběh je alegorií na stalinský režim


UKÁZKA Z TEXTU:
────────────────────────────────────────
"Celý den se mezi zvířaty povídalo, že starý Major, výstavní středně bílý kanec, několikrát oceněný ve své kategorii, měl v noci podivný sen, který chtěl vyprávět ostatním. Zvířata se tedy dohodla, že až pan Jones usne, sejdou se ve velké stodole."

Kontext: Úryvek je z počátku knihy, kdy ještě žije Major a farmu spravuje pan Jones.


LITERÁRNĚHISTORICKÝ KONTEXT
────────────────────────────────────────

KONTEXT AUTOROVY TVORBY:
George Orwell (19031950)  vlastním jménem Eric Arthur Blair, britský novinář, esejista a spisovatel.

Život:
• Narodil se 25. června 1903 v Motihari v Indii
• Vyrůstal v Oxfordshiru a podle místní říčky Orwell si dal svůj pseudonym
• Vystudoval prestižní Eton College
• V roce 1922 pracoval pro Indickou imperiální policii v Barmě
• Po roce 1936 se jako dobrovolník zapojil do španělské občanské války
• Druhé světové války se neúčastnil kvůli vleklé tuberkulóze
• V roce 1950 na tuberkulózu zemřel
• V komunistickém Československu byl na seznamu zakázaných autorů

Styl: Psal knihy o diktaturách komunistického typu. Jeho knihy a eseje se týkají politiky, komentují život doby.

Zařazení díla: Farma zvířat a 1984 jsou nejznámější Orwellovy romány.

Další díla:
• 1984 (1949) – Antiutopický román
• Barmské dny (1934) – Román odehrávající se v Barmě
• Na dně v Paříži a Londýně (1933) – Zážitky z dob, kdy byl Orwell tulákem

LITERÁRNÍ A KULTURNÍ KONTEXT:
Směr: Antiutopie, meziválečná anglická próza (30. až 50. léta 20. století)
Literatura varující před totalitními režimy.

Charakteristika směru:
• Alegorie na totalitní režimy
• Kritika komunismu a stalinismu
• Varování před zneužitím moci
• Satirické prvky

Další autoři směru:
• Jevgenij Zamjatin (18841937) – Ruský autor antiutopií | Díla: My
• J. R. R. Tolkien (18921973) – Anglický spisovatel | Díla: Hobit, Pán Prstenů
• C. S. Lewis (18981963) – Tolkienův kolega | Díla: Letopisy Narnie
• Edgar Rice Burroughs (18751950) – Americký spisovatel | Díla: Tarzan


DALŠÍ INFORMACE:
────────────────────────────────────────
Slohový postup: Vyprávěcí slohový postup
Aktuálnost: Hrozba totalitních režimů je stále aktuální.
Cílová skupina: Člověk, který prožil totalitu a pozná jasné narážky na historické postavy a události. Člověk, který totalitu nepoznal a má být varován.
Smysl díla: Varování před stalinskou hrůzovládou v Rusku v první polovině 20. století, varování před jakoukoli totalitní mocí.